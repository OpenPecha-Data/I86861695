དེ་ནས་དེ་དག་རྣམས་ཀྱི་དབུས་སུ་དེ་བཞུགས་ནས་༑་༑་སྨྲ་བ་རྣམས་ཀྱི་མཆོག་གིས་ཇི་ལྟར་གསུངས་པའི་ཚིག་༑་༑གང་དུ་གང་ལ་གང་གི་ཚེ་ན་གང་ཞིག་དང་༑་༑་འདི་སྐད་བདག ༼༢༽གིས་འདི་ནི་ཐོས་ཞེས་གསུངས་པར་གྱུར་༑་༑

དེ་ཕྱིར་དགྲ་བཅོམ་རྣམས་ཀྱིས་རྗེས་སུ་བཅིངས་པ་དེས་༑་༑་ཐུབ་པ་ཆེན་པོའི་ཆོས་ཀྱི་བསྟན་བཅོས་གནས་པ་སྟེ་༑་༑གང་ཞིག་འབད་པས་ཡང་དག་རབ་ཏུ་ཐོབ་པ་ནི་༑་༑་མྱ་ངན་འདས་ཤིང་འདའ་ལ་མྱ་ངན་འདའ་བར་འགྱུར་༑་༑

དགྲ་བོ་ཁེངས ༼༣༽པ་རྣམས་ཀྱི་མྱ་ངན་སྟེར་བ་པོ་༑་༑་སྐྱེ་དགུ་སྡུག་བསྔལ་རྣམས་ཀྱི་མྱ་ངན་གཅོད་པ་པོ་༑་༑མེ་ཏོག་འབྲས་ལྡན་མྱ་ངན་མེད་ལྟར་བལྟ་ན་སྡུག་༑་༑་དུས་སུ་དེ་གུས་ས་བདག་མྱ་ངན་མེད་པ་བྱུང་༑་༑

འཕགས་པ་མོཨོ་རྒྱའི་དཔལ་དེས་སྐྱེ་དགུར་ཕན་དོན་དུ་༑་༑་འཇིག་རྟེན་ཀུན་ལ་མཆོད་རྟེན་མཚན་མ ༼༤༽བྱེད་དུ་བཅུག་༑་༑གཏུམ་པོ་མྱ་ངན་མེད་ཉིད་ཐོབ་ནས་ས་ལ་ནི་༑་༑་ཆོས་རྒྱལ་མྱ་ངན་མེད་ཉིད་ལས་དེ་ཐོབ་པར་གྱུར་༑་༑

མངོན་དུ་བྱས་པའི་མཆོད་རྟེན་བདུན་པོ་དེ་རྣམས་ལས་༑་༑་དྲང་སྲོང་དེ་ཡི་གདུང་རྣམས་མོཨོ་རྒྱ་དེས་བླངས་ནས་༑་༑དཔལ་ལྡན་མཆོད་རྟེན་སྟོན་ཀའི་སྤྲིན་གྱི་འོད་རྣམས་ཀྱི་༑་༑ ༼༥༽སྟོང་ཕྲག་བརྒྱད་ཅུར་བབས་པ་དུས་སུ་ཞག་གིས་བྱས་༑་༑

དགའ་བྱེད་གྲོང་གནས་མཆོད་རྟེན་བརྒྱད་པ་དང་པོ་ནི་༑་༑་དེ་ཡི་དུས་སུ་གུས་ལྡན་ཀླུ་རྣམས་ཀྱིས་བསྲུངས་ཏེ་༑་༑དེ་ཕྱིར་གདུང་རནཨམས་ཐོབ་པ་མ་ཡིན་རྒྱལ་བོ་དེས་༑་༑་དེར་བྱས་པ་ལ་མ་དད་རྒྱ་ཆེན་གྱུར་པའོ་༑་༑

དེའི་ཕྱིར་ཡིད་ཀྱིས ༼༦༽དགྲ་བོ་འབྲས་བུ་རྣམས་ལ་ནི་༑་༑་ཀུན་ནས་གནས་ཤིང་ག་ཡོ་བའི་དཔལ་ནི་བསྲུངས་ན་ཡང་༑་༑མི་སྐྱོང་དེས་ནི་ངུར་སྨྲིག་གོན་པ་ལས་གཞན་དུ་༑་༑་ལྟ་བ་རྣམ་པར་དག་ཅིང་འབྲས་བུ་དང་པོ་ཐོབ་༑་༑

དེ་ལས་གཞན་དུ་གཞན་གྱིས་ཐུབ་པའི་མཆོད་པ་ནི་༑་༑་གང་གིས་བྱས་ཤིང་བྱེད་ལ་བྱེད ༼༧༽པར་འགྱུར་བ་སྟེ་༑་༑དམ་པའི་སྐྱེ་བོསབསྙེན་པའི་འབྲས་བུ་བླ་ན་མེད་༑་༑་དེ་ཡིས་ཐོབ་ཅིང་འཐོབ་ལ་འཐོབ་པར་འགྱུར་བ་ཉིད་༑་༑

དྲང་སྲོང་བཞུགས་པ་ལ་ནི་མཆོད་པ་སྦྱར་ནས་སམ་༑་༑་ཡོངས་སུ་མྱ་ངན་འདས་པའི་གདུང་ལ་ཕྱག་བྱས་ནས་༑་༑ཡིད་ཀྱི་དང་བ་མཉཨམ་ན་འབྲས་བུ་མཉམ་པ ༼༡༠༣ཨ༡༽སྟེ་༑་༑་སངས་རྒྱས་ཡོན་ཏན་རྣམས་ནི་མཁས་རྣམས་ཤེས་པར་མཛོད་༑་༑

དེ་ཕྱིར་རྟག་ཏུ་མཆོག་གི་ཆོས་ནི་མཁྱེན་པའོ་༑་༑་མཆོག་ཏུ་མི་འགྱུར་འཕོ་བ་མེད་པ་བརྙེས་ལྡན་པ་༑་༑བརྩེ་བ་དང་བཅས་ཐུབ་པ་བློ་གྲོས་ཆེན་པོ་ནི་༑་༑་མཆོད་འོས་མཆོག་ལ་མཆོད་ལ་དམ ༼༢༽པ་འོངས་པའོ་༑་༑

མཆོག་ཏུ་ཐུགས་རྗེ་དང་ལྡན་མཆོག་གི་ཐུགས་མཁྱེན་པ་༑་༑་གཞན་ལ་ཕན་ཕྱིར་མཆོག་ཏུ་ངལ་བར་བྱོན་པ་དེ་༑་༑མཛད་པ་མཁྱེན་པ་ཉིད་ཀྱིས་དམ་པ་མཁས་རྣམས་ཀྱི་༑་༑་འདི་ན་གཏང་རག་མཆོད་པ་གང་ཕྱིར་འོས་མ་ཡིན་༑་༑

ས་ན་འཆི་དང་རྒ་བ་དང་མཉམ ༼༣༽འཇིགས་པ་དང་༑་༑་མཐོ་རིས་དག་ན་འཕོ་བ་དང་མཉམ་ཡོད་མིན་ཏེ་༑་༑འགྲོ་བའི་དེ་གཉིས་མཁྱེན་ནས་གང་ཞིག་གནས་པ་སྟེ་༑་༑་དེ་ཕྱིར་མཆོད་པར་བྱ་བ་དམ་པ་སུ་འདྲ་ཡོད་༑་༑

སྐྱེ་བ་ཡོད་ན་བདེ་བ་མིན་པ་འབྱུང་བ་སྟེ་༑་༑་ཡང་སྲིད་མེད་ལས་ཤིན་ཏུ་བདེ་བས་བདེ་བ་མེད་༑་༑དེ ༼༤༽ནི་བརྙེས་ཤིང་གང་གིས་འགརོ་ལ་བྱིན་པ་སྟེ་༑་༑་དེའི་ཕྱིར་མཆོད་པར་བྱ་བ་དམ་པ་སུ་འདྲ་ཡོད་༑་༑

དེ་ལྟར་ཐུབ་པའི་སྐྱེས་མཆོག་དེ་ཡི་གུས་པ་ཡིས་༑་༑་མཁས་ཉིད་ཡོན་ཏན་ལས་མིན་སྙན་དངགས་ནུས་པས་མིན་༑་༑ཐུབ་པའི་ལུང་གི་རཇེས་སུ་འབྲངས་ནས་འདི་བརྩམས་ཏེ་༑་༑་སྐྱེ་དགུ ༼༥༽རྣམས་ཀྱི་ཕན་དང་བདེ་བའི་ཕྱིར་གྱུར་ཅིག་༑་༑

ཡུལ་ཤའ་སེ་ཏ་ཀའི་གསེར་མིག་མའི་བུ་དགེ་སློང་སློབ་དཔོན་སྙན་དངགས་མཁན་ཆེན་པོ་༑་༑་སྨྲ་བ་དང་ལྡན་པ་ཕྱོགས་སུ་རྣམ་པར་གྲགས་པ་༑་བཙུན་པ་རྟ་དབྱངས་ཀྱིས་མཛད་པའི་༑་༑

སངས་རྒྱས་ཀྱི་སྤྱོད་པ་ཞེས་བྱ་བའི་སྙན་དངགས་ཆེན་པོ ༼༦༽ལས་སྐུ་གདུང་རྣམ་པར་བགོ་བའི་ལེའུ་སྟེ་ཉི་ཤུ་རྩ་བརྒྱད་པ་ཡཨོངས་སུ་རྫོགས་སོ་༑༑

ས་སྟེངས་རྒྱ་མཚོའི་མཐར་ཐུག་བསྟན་པའི་བདག་པོ་མཆོག་༑་༑་ཡོན་ཏན་མཚུངས་མེད་ཕུལ་བྱུང་དུ་མའི་གཏེར་ཆེན་པོ་༑་༑་མཁས་པ་རྣམས་ཀྱི་བླ་མ་སྐྱེ་དགུ་རྣམས་ཀྱི་དཔལ་༑་༑ ༼༧༽བླ་མ་དམ་པ་ཆོས་ཀྱི་རྒྱལ་པོའི་བཀའ་ལུང་གིས་༑་༑

འཇིག་རྟེན་ཀུན་ན་ཟླ་བྲལ་སྐྱེས་མཆོག་དེ་ཉིད་ཀྱི་༑་༑་ཕྲིན་ལས་སྒྲུབ་པ་སྙེ་བའི་ཐུགས་དགོངས་རྣམ་དག་དང་༑་༑མི་རྗེ་ལྷ་སརས་གུང་ཐང་རྒྱལ་མོ་ཡུམ་སྲས་དང་༑་༑་ཆོས་ལ་གཅིག་ཏུ་དཀར་བའི་ལྷ་གཅིག་ཀུན་དགའ་འབུམ་༑་༑

མང་ཡུལ ༼༡༠༣བ༡༽སྐྱི་རོང་བཟང་མོ་ཡོན་ཏན་སྐྱིད་ལ་སོགས་༑་༑་ཆོས་ལྡན་དམ་པ་རྣམས་ཀྱིས་སྦྱིན་བདག་བགྱིས་པའི་ངོར་༑་༑འཕགསཔ་རྟ་དབྱངས་ཀྱིས་མཛད་ཐུབ་པའི་མཛད་པ་འདི་༑་༑་ས་དབང་བཟང་པོ་དང་ནི་བློ་གྲོས་རྒྱལ་པོས་བསྒྱུར་༑་༑

འདི་བསྒྱུར་བསོད་ནམས་རྒྱལ་པོ་གང་དེས་ཕ་མ་དང་༑་༑་འགྲོ ༼༢༽རྣམས་ལམ་གྱི་རྒྱལ་པོ་དམ་པ་འདིར་ཞུགས་ཏེ་༑་༑ཉེས་ཚོགས་ཚཨང་ཚིང་ཀུན་དང་བདུད་བཞིའི་རྒྱལ་པོ་རྣམས་༑་༑་བཅོམ་ནས་ཆོས་ཀྱི་རྒྱལ་པོ་དམ་པ་ཐོབ་པར་ཤོག་༑༑་༑༑

